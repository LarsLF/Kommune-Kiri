# Information om beskyttelse af følsomme personoplysning i chatbot-løsningen Kommune-Kiri
## IP-adresse
Vi krypterer din IP-adresse, så ingen kan spore samtalen tilbage til dig.

## Indhold i chat

Det du skriver til Kommune-Kiri gemmes i en log-fil i 90 dage, før samtalen slettes helt. Vi gemmer dog aldrig dine følsomme personoplysninger, da Kommune-Kiri straks anonymiserer dine oplysninger, hvis du skriver: <br>
•	Numre på mere end 6 cifre (fx telefonnummer eller cpr-nummer)<br> 
•	Helbredsoplysninger<br> 
•	Oplysninger om dit køn<br> 
•	Oplysninger om race og etnisk oprindelse<br> 
•	Oplysninger om din seksualitet<br> 
•	Oplysninger om din politiske overbevisning<br> 
•	Oplysninger om din religiøse overbevisning<br> 

## ”Glem mig”
Du kan selv vælge at slette hele din chat-samtale med Kommune-Kiri. <br>
Det kan du gøre ved at klikke på ?-ikonet i chat-vinduet og derefter vælge ’Slet samtalen’.

## Metadata
Vi gemmer nogle få oplysninger (metadata) om din chat-samtale med Kommune-Kiri, som vi bruger til statistik: <br>
•	Tidspunkt (dato og klokkeslæt)<br>
•	Information om din platform (computer eller mobiltelefon/tablet)<br>
•	Information om din webbrowser (type og version)<br>
Hvis du har valgt at slette din chat-samtale med Kommune-Kiri, gemmer vi ingen oplysninger (metadata) om samtalen.<br>

## Cookies
Vi anvender tekniske cookies til at forbedre Kommune-Kiris performance – men vi anvender ikke cookies til at indsamle oplysninger om dig.

## Dataansvar og formål
Kommunen er dataansvarlig for chatbot-løsningen Kommune-Kiri. Formålet med at gemme chat-samtalen i 90 dage er, at vi anvender data til at forbedre Kommune-Kiri i forhold til svar og performance.

## Databehandling og drift
Deloitte Statsautoriseret Revisionspartnerselskab (cvr-nummer 33 96 35 56) er databehandler for chatbot-løsningen Kommune-Kiri. <br>
Chatbot-løsningen drives af underleverandøren Boost AI AS (organisationsnummer 917 362 394) på servere i Irland.

## Spørgsmål om beskyttelse af følsomme personoplysninger
Har du spørgsmål til beskyttelse af personoplysninger i Kommune-Kiri, kan du kontakte den dataansvarlige kommune.
 
